\sang{En matematiker fra HCØ}
{Folk og røvere i Kardemomme By}
{Jeg er en papegøje fra Amerika}
{
Jeg er en matematiker fra HCØ.
Jeg var en tur i byen, det var dejligt.
Der mødte jeg en pige, hun var rigtig sød,
men hør nu her hvordan det blev forfejlet :

Hun spurgte mig, åh falderi og faldera,
``Hvad laver du, når du ikke er på bar?''
Da svared' jeg, åh falderi og faldera,
``Jeg skriver mit speciale i C*-algebra.''

``Hvor int'ressant med stjerner, er du astrolog?
Hvad sker der næste måned - jeg er tvilling.
Det rimer fint, for jeg er nemlig pædagog''
- Her brød jeg ind, fortalte om min stilling;

Og sagde så, åh falderi og faldera,
``Du misforstod mig'', (for jeg var jo rar).
Jeg fortsatte, åh falderi og faldera,
``det drejer sig om operatoralgebra.''

``Aha, hvad si'r du, algebrator-opera?
Så må du være noget ved musikken.
Men stjerner og musik, hvad er nu det? Forklar!''
Da måtte jeg docere mat'matikken.

Så sagde jeg, åh falderi og faldera,
``Tag B(H), så er vi næsten klar,
hvor H det er,'' åh falderi og faldera,
``et Banachrum med prikprodukt halvanden-linear.''


``BH'en af i Bjarnes rum - og Bjarne hvem?
er Bjarne en af dine sjofle venner?
Nej, jeg må hel're se at vende snuden hjem,
ta'r ikke hjem til en jeg ikke kender.''

Så råbte hun, åh falderi og faldera,
``Er du tenor, eller er jeg kun til nar?''
Da tænkte jeg, åh falderi og faldera:
Hvis det skal bli' til noget, må beskeden være klar!

Så sagde jeg (og det var løgn): ``Jeg synger bas
i komponisten Eulers sidste stykke.''
Hun smil'te sødt : ``Det' ærlig snak, ej mere gas!
Tag med mig hjem, der vil du gøre lykke!''

Moralen er, åh falderi og faldera:
Hvis du skal score, når du er på bar,
så tal ej sandt, åh falderi og faldera;
fortæl hend' bare at du spiller el-guitar.
}
